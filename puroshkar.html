<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>

    <link rel="stylesheet" href="./css/page_style.css">


    <link href="https://fonts.googleapis.com/css2?family=Alex+Brush&display=swap" rel="stylesheet">
    <link href="https://fonts.googleapis.com/css2?family=Montserrat:ital,wght@0,400;1,300&display=swap" rel="stylesheet">


</head>
<body>
    <div class="container_page">
        <h1>পুরস্কার</h1>
        <ul>
            <li>সম্প্রীতি দে</li>
            <li>Date</li>
        </ul>
    <div class="story">
        <p>   
<pre>
কাল রাত্রে সে আমাকে পুরস্কার দিলো।
মস্ত বড়, একটা রঙিন কাগজের ঠোঙা।
আমি খিলখিলিয়ে হাসতে হাসতে বললাম,
"তা এত বড় উপহার কিসের জন্য শুনি?"
সে একটু মৃদু হাসলো,হাসলে ওর গালে একটা টোল পরে,
বেশ মানায় কিন্তু,আর তার সাথে ওই উস্কো খুস্কো চুলটা।
ঘেমো গায়ে যখন জড়িয়ে ধরে আমাকে,আমি আদুরে গলায় বলে উঠি,
"ইস চানে যা তো, গেঁয়ো ভূত একটা।"
কপালে ছোট্ট একটা টিপ পরি,সিঁথির কোলে অল্প সিঁদুর।
ও আবার খুব আধুনিক,শাখা পলা সিঁদুরের বাহুল্য টা খুব একটা পছন্দ করেনা।
এদিকে দেখো টিপ না পরিয়ে শান্তি নেই।


মাঝে মাঝে রাত্রে ফেরেনা,বন্ধু বান্ধব নিয়ে নিকোটিনের ধোঁয়ায় আচ্ছন্ন হতে যায়,
আমি ভয় ভয় নিদ্রাহীন রাত্রি যাপন করি,
মদের নেশায় গাড়ি চালানো যে মস্ত ঝুঁকির!
ভোর রাত্রে বাড়ি ঢোকে টলতে টলতে।
এসেই জুতো শুদ্ধ পা টা তুলে দেয় সদ্য পাতা সাদা বিছানাটার ওপর।
আমি তখন ভালোবেসে জুতো খুলিয়ে দি, 
মাথায় হাত বুলিয়ে বলি," ঘুমা।"
ও আমাকে জড়িয়ে ধরে ঘুমিয়ে পড়ে।

ভারী অদ্ভুত মানুষ,
রাত্রে কোথায় ছিলিস জিগ্যেস করলে উত্তর আসে স্যান্ডউইচে গোল মরিচ কম।
কখনো বা কপালের ঠিক মাঝখান লক্ষ করে তেড়ে আসে স্টিলের বাটি।


পরে আবার সেই কাটা কপালেই সে ভালোবাসা মাখিয়ে দেয়।
এইতো কিছুদিন আগেই আমি দেখলাম ওর গেলারি তে আমার এক টুকরো ধৈর্য্যের পরীক্ষা।
সেই টোল পরা হাসির পাশে আরেকটা হাসি,অচেনা।
সেদিন আয়নার সামনে দাঁড়িয়ে অনেক্ষন নিজের হাসি টা দেখেছিলাম।
নাহ্, এ হাসি সে হাসি নয়।
ওকে জিগ্যেস করিনি।
ধৈর্য্য ধরে ছিলাম কারণ জানতাম আমি পুরস্কৃত হবইইইই।
কাল রাত্রে সে আমাকে পুরস্কার দিলো।
মস্ত বড়, একটা রঙিন কাগজের ঠোঙা।
আমি খিলখিলিয়ে হাসতে হাসতে বললাম,
"তা এত বড় উপহার কিসের জন্য শুনি?"
সে মৃদু হেসে বললো,"কিসের আবার,তোর ধৈর্যের পুরস্কার।"

ওমা, খুলে দেখি ভেতরে বেনারসী পড়া আস্ত গোটা একটা মানুষ।
চেয়ে দেখলাম তার ঠোঁটের কোনায় সেই অচেনা হাসি।
কি অদ্ভুত পুরস্কার না? ধৈর্যের পুরস্কার!!!!
আমার ধৈর্য্যের পুরস্কার।
</pre></p>

</div>
<div class="btn-all">
    <div class="btn"><a href="./index.html#mywork">GO BACK</a></div>
    <div class="btn"><a href="./chahida.html">PREVIOUS</a></div>
</div>
</div>
</body>
</html>