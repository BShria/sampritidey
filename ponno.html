<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>

    <link rel="stylesheet" href="./css/page_style.css">


    <link href="https://fonts.googleapis.com/css2?family=Alex+Brush&display=swap" rel="stylesheet">
    <link href="https://fonts.googleapis.com/css2?family=Montserrat:ital,wght@0,400;1,300&display=swap" rel="stylesheet">


</head>
<body>
    <div class="container_page">
        <h1>পণ্য</h1>
        <ul>
            <li>সম্প্রীতি দে</li>
            <li>Date</li>
        </ul>
    <div class="story">
        <p>   
<pre>   নিখিল তার নয়নের মণি নীহারকে আজ বিদায় জানাতে এসেছে। নীহারিকা ওরফে নিখিলের নীহার। গোধূলির পরন্ত রাঙায় সেজে, আলতা মেহেন্দির লালে লালেশ্বরী হয়ে নীহার আজ শ্বশুর ঘর করতে যাচ্ছে। 
            
    নীহার আর নিখিল প্রতিবেশী।পাশাপাশি বাড়ি। এ বাড়ির ছাদ থেকে পাঁচিল টপকে ও বাড়ির ছাদে যাওয়া যায়। নীহারের মায়ের আঁচল ধরে ঝুলে নীহারের সাথে খেলতে খেলতে নিখিল বড় হয়েছে। নিখিলের মা কাকের ডিম বকের ডিম বলে দলা পাকিয়ে ভাতের ডেলা গুলো নীহার আর নিখিলের মুখে একসাথে পুরে দিয়েছে। মায়ের পেটের ভাই বোন না হলেও পাড়ার সবাই তাদের সহোদর সহোদরা বলেই ভাবে। নীহারের সাথে খুনসুটি আর মারপিট করে বেড়ে উঠতে উঠতে নিখিল ঠিক লক্ষ্য করেছে নীহার কেমন কাজল নয়না হরিণী হয়ে উঠেছে। নীহারের শ্যামলা গরণে কেমন বালুচরের ঢেউ ওঠে,কেমন করে ঝড়ের ঝাপটায় নিখিলের বোবা ইশারা বার বার ফেরত আসে ভাটার টানে। সন্ধের পর পাশাপাশি যখন ছাতে খাঁটিয়া বিছিয়ে কনস্টিলেশন চর্চা চলে তখন বোধ করি তাদের ঝগড়া দেখে এক আধটা তারা খোসে পরে নীহারের কোলে। জোনাকি হয়ে সেই তারারা তাদের রূপকথায় একটা ক্ষীণ আলোক প্রদান করার চেষ্টা করে। নীহার বুঝতে পারেনা। নিখিলের চোখের তারায় সে নিজের প্রতিচ্ছবি দেখতে পায়, নিজেকে নয়। নিখিলের মনের অতল সুমুদ্রের গভীরের যে মুক্তটার ভেতর নিখিল সেই বোবা ইশারার চিরকুট গুলো সাজিয়ে রেখেছিল সেগুলো জল সমাধি হয় যায় যেদিন নীহারের বিয়ের খবরটা নিখিলের কানে আসে।
        
    মেয়ে কালো তাই বেশ মোটা দক্ষিনে দিয়ে নীহারকে তার মধ্যেবিত্ত বাবা কোনো এক ইঞ্জিনিয়ারের হাতে তুলে দিচ্ছে। নিখিলকে সেখানে অবশ্যই থাকতে বলা হয়েছে কারণ নিখিল ছাড়া নীহারের পিঁড়ি ধরবে কে? আর তা ছাড়া বেকার হওয়ার সুবাধে নিখিল এখন এই দুই পরিবারের বিনে পয়সার কর্মচারী।
        
        
    নীহারের বিয়ের সানাই বেজেই চলেছে সকাল থেকে। সোনায় মুড়ে নিখিলের সাধের কৃষ্ণকলিকে আজ বেশ কিছু যৌতুকের সাথে বিক্রি করে দেয়া হচ্ছে।
        
    বিয়ের পিঁড়িটা যখন ধরছিল নিখিল তখন নীহারের মুখটা খুব অসহায় লাগছিল দেখতে। সবার দেখা হাসি মুখটা মুখোশে সাজানো নাটকের পর্দার এক চরিত্র মাত্র সেটা নিখিল খুব ভালো বুঝতে পেরেছিল।
        
       
    নিখিল তার নয়নের মণি নীহারকে আজ বিদায় জানাতে এসেছে। নীহারিকা ওরফে নিখিলের নীহার। গোধূলির পরন্ত রাঙায় সেজে আলতা মেহেন্দির লালে লালেশ্বরী হয়ে নীহার আজ শ্বশুর ঘর করতে যাচ্ছে। যাওয়ার আগে সেদিন নিভৃতে যখন নীহার কে সেই লালেশ্বরী রূপে শেষ বারের মতো দেখেছিল নিখিল, কি জানি সেই খোসে পরা তারা গুলো বার বার নীহারের মেঘ বরণ কেশের বাঁধন খুলে দিতে চেয়েছিল কিনা? বার বার সেই শ্যামলা গরণে ওঠা ঢেউ নিখিলকে ভাসাতে চেয়েছিল কিনা? বার বার তারা কোনো এক পণ্য হয়ে যাওয়া লালে মোড়া শবের থেকে কৃষ্ণকলির আত্মাকে ফিরিয়ে আনতে চেয়েছিল কিনা? সে গল্পটা কে জানে?কখনো জানতে চাইলে সেই খোসে পরা তারাদের জিজ্ঞেস কোরো। তারা ঠিক বলতে পারবে।
        
     
    তবে সেদিন যাওয়ার আগে নিখিলের হাতে একটা চিরকুট গুঁজে দিয়ে গেছিল নীহার। তাতে লেখাছিল,
    "এ ভাবে কিভাবে অভাবে ফেলে ,
    সখা চলে গেলে মোরে দূরে ঠেলে,
    কিছু ভাব মরে বড়ই অভাবে,
    এ অভাব পূরন করি কিভাবে?"

    কিছু কিছু ভাব এতটাই অভাবের জন্ম দেয় যে সে অভাব কিভাবে পূরণ করা যায় তার কোনো উত্তরই আমাদের কাছে থাকেনা।
     </pre></p>

    </div>
    <div class="btn-all">
        <div class="btn"><a href="./index.html#mywork">GO BACK</a></div>
        <div class="btn"><a href="./chahida.html">NEXT</a></div>
    </div>
</div>
</body>
</html>